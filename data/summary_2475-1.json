[
  {
    "constitution_year": 2475,
    "category_id": "preamble",
    "category_name": "คำปรารภ",
    "ai_summary": "กฎบัตรนี้ประกาศใช้โดยพระบรมราชโองการของพระบาทสมเด็จพระปรมินทรมหาประชาธิปก พระปกเกล้าเจ้าอยู่หัว โดยรับตามคำขอของคณะราษฎร เพื่อให้การปกครองแผ่นดินสยามเป็นไปตามธรรมนูญและเพื่อความเจริญของบ้านเมือง",
    "key_change": "การที่กษัตริย์ทรงรับรองการปกครองภายใต้ธรรมนูญตามคำขอของคณะราษฎร ซึ่งเป็นการเปลี่ยนแปลงพื้นฐานในการจัดระเบียบการปกครอง.",
    "section_count": 1,
    "sections": [
      {
        "section_number": "Preamble",
        "content": "พระราชบัญญัติธรรมนูญการปกครองแผ่นดินสยามชั่วคราว พุทธศักราช ๒๔๗๕ พระบาทสมเด็จพระปรมินทรมหาประชาธิปก พระปกเกล้าเจ้าอยู่หัว มีพระบรมราชโองการดำรัสเหนือเกล้าฯ สั่งว่า โดยที่คณะราษฎรได้ขอร้องให้อยู่ใต้ธรรมนูญการปกครองแผ่นดินสยาม เพื่อบ้านเมืองจะได้เจริญขึ้น และโดยที่ได้ทรงยอมรับตามคำขอร้องของคณะราษฎร จึงทรงพระกรุณาโปรดเกล้าฯ ให้ตราพระราชบัญญัติขึ้นไว้โดยมาตราต่อไปนี้"
      }
    ]
  },
  {
    "constitution_year": 2475,
    "category_id": "general",
    "category_name": "บททั่วไป (เอกราช, อาณาเขต, ศาสนา)",
    "ai_summary": "มาตราเหล่านี้ระบุว่าอำนาจสูงสุดของประเทศเป็นของราษฎรทั้งหลาย และกำหนดให้มีคณะบุคคลหลัก ๔ ฝ่าย ได้แก่ กษัตริย์ สภาผู้แทนราษฎร คณะกรรมการราษฎร และศาล เป็นผู้ใช้อำนาจแทนราษฎร",
    "key_change": "การยืนยันอำนาจอธิปไตยของปวงชน และการกำหนดโครงสร้างอำนาจใหม่ที่จำกัดพระราชอำนาจของกษัตริย์ให้เป็นหนึ่งในสี่องค์กรผู้ใช้อำนาจ.",
    "section_count": 2,
    "sections": [
      {
        "section_number": "1",
        "content": "อำนาจสูงสุดของประเทศนั้นเป็นของราษฎรทั้งหลาย"
      },
      {
        "section_number": "2",
        "content": "ให้มีบุคคลและคณะบุคคลดังจะกล่าวต่อไปนี้ เป็นผู้ใช้อำนาจแทนราษฎรตามที่จะได้กล่าวต่อไปในธรรมนูญ คือ ๑ กษัตริย์ ๒ สภาผู้แทนราษฎร ๓ คณะกรรมการราษฎร ๔ ศาล"
      }
    ]
  },
  {
    "constitution_year": 2475,
    "category_id": "monarchy",
    "category_name": "พระมหากษัตริย์/องคมนตรี",
    "ai_summary": "กษัตริย์ทรงเป็นประมุขสูงสุดของประเทศ โดยการสืบราชสันตติวงศ์ต้องได้รับความเห็นชอบจากสภาผู้แทนราษฎร และเมื่อมีเหตุจำเป็น คณะกรรมการราษฎรสามารถใช้อำนาจแทนได้ การกระทำใดๆ ของกษัตริย์ต้องมีกรรมการราษฎรลงนามรับรองจึงจะมีผลบังคับใช้",
    "key_change": "พระราชอำนาจของกษัตริย์ถูกจำกัดอย่างชัดเจน โดยเฉพาะการที่ต้องมีกรรมการราษฎรลงนามรับรองการกระทำต่างๆ และการที่สภาผู้แทนราษฎรมีส่วนในการสืบราชสันตติวงศ์และการพิจารณาคดีอาญาของกษัตริย์.",
    "section_count": 5,
    "sections": [
      {
        "section_number": "3",
        "content": "กษัตริย์เป็นประมุขสูงสุดของประเทศ พระราชบัญญัติก็ดี คำวินิจฉัยของศาลก็ดี การอื่น ๆ ซึ่งจะมีบทกฎหมายระบุไว้โดยฉะเพาะก็ดี จะต้องกระทำในนามของกษัตริย์"
      },
      {
        "section_number": "4",
        "content": "ผู้เป็นกษัตริย์ของประเทศ คือพระบาทสมเด็จพระปรมินทรมหาประชาธิปก พระปกเกล้าเจ้าอยู่หัว การสืบมฤดกให้ให้เป็นไปตามกฎมณเฑียรบาลว่าด้วยการสืบราชสันตติวงศ์ พ.ศ. ๒๔๖๗ และด้วยความเห็นชอบของสภาผู้แทนราษฎร"
      },
      {
        "section_number": "5",
        "content": "ถ้ากษัตริย์มีเหตุจำเป็นชั่วคราวที่จะทำหน้าที่ไม่ได้ หรือไม่อยู่ในพระนคร ให้คณะกรรมการราษฎรเป็นผู้ใช้สิทธิแทน"
      },
      {
        "section_number": "6",
        "content": "กษัตริย์จะถูกฟ้องร้องคดีอาชญายังโรงศาลไม่ได้ เป็นหน้าที่ของสภาผู้แทนราษฎรจะวินิจฉัย"
      },
      {
        "section_number": "7",
        "content": "การกระทำใด ๆ ของกษัตริย์ต้องมีกรรมการราษฎรผู้หนึ่งผู้ใดลงนามด้วย โดยได้รับความยินยอมของคณะกรรมการราษฎรจึงจะใช้ได้ มิฉะนั้นเป็นโมฆะ"
      }
    ]
  },
  {
    "constitution_year": 2475,
    "category_id": "state_policies",
    "category_name": "หน้าที่/แนวนโยบายของรัฐ",
    "ai_summary": "การเจรจาและดำเนินการด้านการต่างประเทศ รวมถึงการประกาศสงครามและการให้สัตยาบันสัญญาต่างประเทศ เป็นหน้าที่ของคณะกรรมการราษฎร โดยกษัตริย์จะทรงใช้พระราชอำนาจเหล่านี้ตามคำแนะนำของคณะกรรมการราษฎร",
    "key_change": "พระราชอำนาจของกษัตริย์ในการดำเนินนโยบายต่างประเทศและการประกาศสงครามถูกจำกัด โดยต้องกระทำตามคำแนะนำของคณะกรรมการราษฎรอย่างเคร่งครัด ซึ่งเป็นการโอนอำนาจเชิงรุกให้ฝ่ายบริหาร.",
    "section_count": 2,
    "sections": [
      {
        "section_number": "36",
        "content": "การเจรจาจจรเมืองกับต่างประเทศเป็นหน้าที่ของกรรมการผู้แทนราษฎร และกรรมการอาจตั้งผู้แทนเพื่อการนี้ได้ การเจรจาได้ดำเนินการไปประการใดให้กรรมการรายงานกราบ บังคมทูลกษัตริย์ทรงทราบ การให้สัตยาบันสัญญาทางพระราชไมตรีเป็นพระราชอำนาจของกษัตริย์ แต่จะทรงใช้พระราชอำนาจนี้ตามคำแนะนำของกรรมการราษฎร"
      },
      {
        "section_number": "37",
        "content": "การประกาศสงครามเป็นพระราชอำนาจของกษัตริย์ แต่จะทรงใช้พระราชอำนาจนี้ตามคำแนะนำของกรรมการราษฎร"
      }
    ]
  },
  {
    "constitution_year": 2475,
    "category_id": "legislative",
    "category_name": "อำนาจนิติบัญญัติ (ส.ส., ส.ว., การเลือกตั้ง)",
    "ai_summary": "สภาผู้แทนราษฎรมีอำนาจตรากฎหมาย ควบคุมกิจการของประเทศ และถอดถอนกรรมการราษฎรหรือพนักงานรัฐบาลได้ การเลือกตั้งสมาชิกทำในลักษณะค่อยเป็นค่อยไป โดยเริ่มจากระบบผู้แทนหมู่บ้าน/ตำบลก่อนจะไปสู่การเลือกตั้งโดยตรงในอนาคต มีการกำหนดคุณสมบัติผู้สมัคร สิทธิการเลือกตั้ง การประชุม และการดำเนินงานของสภา",
    "key_change": "สภาผู้แทนราษฎรได้รับอำนาจทางนิติบัญญัติและอำนาจควบคุมฝ่ายบริหารอย่างมีนัยสำคัญ รวมถึงสิทธิในการออกกฎหมายได้แม้กษัตริย์ไม่เห็นชอบ และมีอำนาจถอดถอนฝ่ายบริหาร.",
    "section_count": 19,
    "sections": [
      {
        "section_number": "8",
        "content": "สภาผู้แทนราษฎรมีอำนาจออกพระราชบัญญัติทั้งหลาย พระราชบัญญัตินั้นเมื่อกษัตริย์ได้ประกาศให้ใช้แล้ว ให้เป็นอันใช้บังคับได้ ถ้ากษัตริย์มิได้ประกาศให้ใช้พระราชบัญญัตินั้นภายในกำหนด ๓ วันนับแต่วันที่ได้รับพระราชบัญญัตินั้น จากสภา โดยแสดงเหตุผลที่ไม่ยอมทรงลงพระนาม ก็มีอำนาจส่งพระราชบัญญัตินั้นคืนมายังสภา เพื่อพิจารณาอีกครั้งหนึ่ ถ้าสภาลงมติยืนตามมติเดิม กษัตริย์ไม่เห็นพ้องด้วย สภามีอำนาจออกประกาศพระราชบัญญัตินั้นใช้บังคับเป็นกฎหมายได้"
      },
      {
        "section_number": "9",
        "content": "สภาผู้แทนราษฎรมีอำนาจดูแลควบคุมกิจการของประเทศ และมีอำนาจประชุมกันถอดถอนกรรมการราษฎรหรือพนักงานรัฐบาลผู้หนึ่งผู้ใดก็ได้"
      },
      {
        "section_number": "11",
        "content": "คุณสมบัติของผู้สมัครรับเลือกเป็นผู้แทนประเภทที่ ๑ คือ ๑ สอบไล่วิชชาการเมืองได้ตามหลักสูตรซึ่งสภาจะได้ตั้งขึ้นไว้ ๒ มีอายุ ๒๐ ปีบริบูรณ์ ๓ ไม่เป็นผู้ไร้หรือเสมือนไร้ความสามารถ ๔ ไม่ถูกศาลพิพากษาให้เพิกถอนสิทธิในการรับเลือก ๕ ต้องเป็นบุคคลที่มีสัญชาติเป็นไทยตามกฎหมาย ๖ ฉะเพาะผู้สมัครรับเลือกเป็นผู้แทนประเภทที่ ๑ ในสมัยที่ ๒ จะต้องได้รับความเห็นชอบของสมาชิกในสมัยที่ ๑ เสียก่อนว่าเป็นผู้ที่ไม่ควรสงสัยว่าจะนำมาซึ่งความไม่เรียบร้อย"
      },
      {
        "section_number": "12",
        "content": "การเลือกตั้งสมาชิกประเภทที่ ๑ ที่ ๒ ให้ทำดั่งนี้ ๑. ราษฎรในหมู่บ้านเลือกผู้แทนเพื่อออกเสียงตั้งผู้แทนตำบล ๒. ผู้แทนหมู่บ้านเลือกผู้แทนตำบล ๓. ผู้แทนตำบลเป็นผู้เลือกตั้งสมาชิกในสภาผู้แทนราษฎร การเลือกตั้งสมาชิกในสมัยที่ ๓ จะมีกฎหมายบัญญัติภายหลังโดยจะดำเนินการวิธีการที่ให้สมาชิกได้เลือกตั้งผู้แทนในสภาโดยตรง"
      },
      {
        "section_number": "13",
        "content": "ผู้แทนประเภทที่ ๑ จะอยู่ในตำแหน่งได้คราวละ ๔ ปีนับแต่วันเข้ารับตำแหน่ง แต่เมื่อถึงสมัยที่ ๓ แล้วแม้ผู้แทนในสมัยที่ ๒ จะได้อยู่ในตำแหน่งไม่ถึง ๔ ปีก็ดี ต้องออกจากตำแหน่งนับแต่วันที่ผู้แทนในสมัยที่ ๓ ได้เข้ารับตำแหน่ง ถ้าตำแหน่งผู้แทนว่างลงเพราะเหตุอื่นนอกจากถึงคราวออกตามเวร ให้สมาชิกเลือกผู้อื่นตั้งขึ้นใหม่ให้เต็มที่ว่าง แต่ผู้แทนใหม่มีเวลาอยู่ในตำแหน่งได้เพียงเท่ากำหนดเวลาที่ผู้ออกไปนั้นชอบที่จะอยู่ได้"
      },
      {
        "section_number": "14",
        "content": "ราษฎรไม่ว่าเพศใดเมื่อมีคุณสมบัติดังต่อไปนี้ ย่อมมีสิทธิออกเสียงลงมติเลือกผู้แทนหมู่บ้านได้ คือ ๑. มีอายุครบ ๒๐ ปีบริบูรณ์ ๒. ไม่เป็นผู้ไร้หรือเสมือนไร้ความสามารถ ๓. ไม่ถูกศาลพิพากษาให้เสียสิทธิในการออกเสียง ๔. ต้องเป็นบุคคลที่มีสัญชาติเป็นไทยตามกฎหมาย คุณสมบัติของผู้แทนหมู่บ้านและผู้แทนตำบลให้เป็นไปเหมือนดั่งมาตรา ๑๑"
      },
      {
        "section_number": "15",
        "content": "การเลือกตั้งผู้แทนใด ๆ ให้ถือตามคะแนนเสียงข้างมาก ถ้าคะแนนเสียงเท่ากันให้มีการเลือกครั้งที่ ๒ ถ้าครั้งที่ ๒ มีคะแนนเสียงเท่ากันให้ตั้งคนกลางออก เสียงชี้ขาด และให้ผู้สมัครรับเลือกตั้งคนกลางไว้"
      },
      {
        "section_number": "16",
        "content": "ผู้แทนนอกจากถึงเวร จะต้องออกจากตำแหน่ง ให้นับว่าขาดจากตำแหน่ง เมื่อขาดคุณสมบัติดั่งกล่าวไว้ในมาตรา ๑๑ อย่างใดอย่างหนึ่ง หรือเมื่อตาย หรือเมื่อสภาได้ได้วินิจฉัยให้ออกในเมื่อสภาเห็นว่าเป็นผู้ทำความเสื่อมเสียให้แก่สภา"
      },
      {
        "section_number": "17",
        "content": "การฟ้องร้องสมาชิกของสภาผู้แทนราษฎรเป็นคดีอาชญายังโรงศาลจะต้องได้รับอนุญาตจากสภาก่อนศาลจึงจะรับฟ้องได้"
      },
      {
        "section_number": "18",
        "content": "ให้สมาชิกเลือกกันขึ้นเป็นประธานของสภา ๑ นายมีหน้าที่ดำเนินการของสภา และมีรองประธาน ๑ นายเป็นผู้ทำการแทน. เมื่อประธานมีเหตุขัดข้องชั่วคราวที่จะทำหน้าที่ได้"
      },
      {
        "section_number": "19",
        "content": "เมื่อประธานไม่อยู่ หรือไม่สามารถมาได้ก็ให้รองประธานแทนเป็นผู้รักษาความเรียบร้อยในสภา และจัดการให้ ได้ปรึกษาหารือกันตามระเบียบ"
      },
      {
        "section_number": "20",
        "content": "ถ้าประธานและรองประธานไม่อยู่ในที่ประชุมทั้ง ๒ คนก็ให้สมาชิกที่มาประชุมเลือกตั้งกันเองขึ้นเป็นประธานคนหนึ่งชั่วคราวประชุมนั้น"
      },
      {
        "section_number": "21",
        "content": "การประชุมปกติให้เป็นหน้าที่ของสภาเป็นผู้กำหนด การประชุมพิเศษจะมีได้ต่อเมื่อสมาชิกมีจำนวนรวมกันไม่น้อยกว่า ๑๕ คนได้ร้องขอหรือคณะกรรมการราษฎรได้ร้องขอให้เรียกประชุม การนัดประชุมพิเศษ ประธานหรือผู้ทำการแทนประธานเป็นผู้สั่งนัด"
      },
      {
        "section_number": "22",
        "content": "การประชุมทุกคราวต้องมีสมาชิกมาประชุมไม่น้อยกว่ากึ่งหนึ่งของจำนวนสมาชิกทั้งหมดจึงจะเป็นองค์ประชุมปรึกษาการได้"
      },
      {
        "section_number": "23",
        "content": "การลงมติวินิจฉัยข้อปรึกษานั้น ให้ถือเอาเสียงข้างมากเป็นประมาณ สมาชิกคนหนึ่งย่อมมีเสียงหนึ่งในการลงคะแนน ถ้ามีจำนวนเสียงลงคะแนนเท่ากันให้ผู้เป็นประธานในที่ประชุมออกเสียงเพิ่มขึ้นได้อีกเสียงหนึ่งเป็นเสียงชี้ขาด"
      },
      {
        "section_number": "24",
        "content": "สมาชิกไม่ต้องรับผิดในถ้อยคำใด ๆ ที่ได้กล่าวหรือแสดงเป็นความเห็นหรือในการออกเสียงลงคะแนนในที่ประชุม ผู้หนึ่งผู้ใดจะว่ากล่าวฟ้องร้องเพราะเหตุนั้นหาได้ไม่"
      },
      {
        "section_number": "25",
        "content": "ในการประชุมทุกคราวประธานต้องสั่งให้เจ้าหน้าที่ประจำในสภาจดรายงานรักษาไว้ และเสนอเพื่อให้สมาชิกได้ตรวจแก้ไขรับรอง แล้วให้ผู้เป็นประธานในที่ประชุมลงนามกำกับไว้"
      },
      {
        "section_number": "26",
        "content": "สภามีอำนาจตั้งอนุกรรมการเพื่อทำการอย่างใดอย่างหนึ่ง หรือให้สอบสวนพิจารณาทำความเห็นในเรื่องใดเรื่องหนึ่งขึ้นเสนอต่อที่ประชุมใหญ่เพื่อปรึกษาหารือตกลงอีก. ชั้นหนึ่งก็ได้ ประธานอนุกรรมการนั้นเมื่อสภาไม่ได้ตั้งก็ให้อนุกรรมการเลือกกันเองตั้งขึ้นเป็นประธานได้ อนุกรรมการมีอำนาจเชิญบุคคลใด ๆ มาชี้แจงแสดงความเห็นได้ อนุกรรมการและผู้ที่เชิญมาได้รับสิทธิในการแสดงความเห็นตามมาตรา ๒๔"
      },
      {
        "section_number": "27",
        "content": "ในการประชุมอนุกรรมการนั้นต้องมีอนุกรรมการมาประชุมไม่น้อยกว่า ๓ นายจึงจะเป็นองค์ประชุมปรึกษาการได้ เว้นแต่อนุกรรมการนั้นจะมีจำนวนตั้งขึ้นเพียง ๓ คน เมื่อมาประชุมแต่ ๒ คนก็ให้นับว่าเป็นองค์ประชุมได้ สภามีอำนาจตั้งระเบียบการปรึกษาหารือเพื่อดำเนินการให้เป็นไปตามธรรมนูญนี้ (ในชั้นแรกนี้ให้อนุโลมใช้ ข้อบังคับ สภากรรมการองคมนตรีฉะเพาะที่ไม่ขัดกับธรรมนูญนี้ไปพลางก่อน)"
      }
    ]
  },
  {
    "constitution_year": 2475,
    "category_id": "executive",
    "category_name": "อำนาจบริหาร (ครม., นายกฯ)",
    "ai_summary": "คณะกรรมการราษฎรมีอำนาจและหน้าที่ดำเนินการตามวัตถุประสงค์ของสภา สามารถออกกฎหมายในภาวะฉุกเฉินได้โดยต้องได้รับการรับรองจากสภาภายหลัง คณะกรรมการราษฎรประกอบด้วยประธาน ๑ คนและกรรมการ ๑๔ คน ซึ่งมาจากการเลือกตั้งของสภา และสภามีอำนาจถอดถอนได้ การแต่งตั้งและถอดถอนเสนาบดีกระทำโดยกษัตริย์ตามคำแนะนำของคณะกรรมการราษฎร",
    "key_change": "อำนาจบริหารสูงสุดอยู่ที่คณะกรรมการราษฎร ซึ่งมาจากการเลือกตั้งและควบคุมโดยสภาผู้แทนราษฎร โดยกษัตริย์มีบทบาทเชิงพิธีการในการแต่งตั้งเสนาบดีตามคำแนะนำเท่านั้น.",
    "section_count": 9,
    "sections": [
      {
        "section_number": "28",
        "content": "คณะกรรมการราษฎรมีอำนาจและหน้าที่ดำเนินการให้เป็นไปตามวัตถุที่ประสงค์ของสภา"
      },
      {
        "section_number": "29",
        "content": "ถ้ามีการฉุกเฉินใกิดขึ้นซึ่งคณะกรรมการจะเรียกประชุมสภาราษฎรให้ทันท่วงที่มิได้ และคณะกรรมการราษฎรเห็นสมควรจะต้องออกกฎหมาย เพื่อให้เหมาะแก่การฉุกเฉินนั้น ๆ ก็ทำได้ แต่จะต้องรีบนำกฎหมายนั้นขึ้นให้สภาผู้แทนราษฎรรับรอง"
      },
      {
        "section_number": "30",
        "content": "คณะกรรมการราษฎร มีอำนาจให้อภัยโทษ แต่ให้นำความขึ้นขอพระบรมราชานุญาตเสียก่อน"
      },
      {
        "section_number": "31",
        "content": "ให้เสนาบดีกระทรวงต่าง ๆ เป็นผู้รับผิดชอบต่อคณะกรรมการราษฎรในกิจการทั้งปวง สิ่งใดซึ่งเป็นการฝ่าฝืนต่อคำสั่งหรือระเบียบการของคณะกรรมการราษฎร หรือกระทำไปโดยธรรมนูญไม่อนุญาตให้ทำได้ ให้ถือว่าการนั้นเป็นโมฆะ"
      },
      {
        "section_number": "32",
        "content": "คณะกรรมการราษฎรประกอบด้วยประธานคณะกรรมการราษฎร ๑ นาย และกรรมการราษฎร ๑๔ นาย รวมเป็น ๑๕ นาย"
      },
      {
        "section_number": "33",
        "content": "ให้สภาเลือกตั้งสมาชิกในสภาผู้แทนราษฎร ๑ ขึ้นเป็นประธานกรรมการ และให้ผู้เป็นประธานนั้นเลือกสมาชิกในสภาอีก ๑๔ นายเพื่อเป็นกรรมการ การเลือกนี้เมื่อได้รับความเห็นชอบของสภาแล้ว ให้ถือว่าผู้ที่ได้รับเลือกนั้น ๆ เป็นกรรมการของสภา ในเมื่อสภาเห็นว่ากรรมการมิได้ดำเนินการกิจการตามรัฐประศาสโนบายของสภา สภามีอำนาจเชิญกรรมการให้ออกจากหน้าที่ แล้วเลือกตั้งใหม่ตามที่กล่าวในตอนนั้น"
      },
      {
        "section_number": "34",
        "content": "กรรมการคนใดมีเหตุอันกระทำให้กรรมการคนนั้นขาดคุณสมบัติอันกำหนดไว้สำหรับผู้แทนในมาตรา ๑๑ ก็ตาม หรือตายก็ตาม ให้สภาเลือกกรรมการแทนสำหรับตำแหน่งนั้น ๆ ในเมื่อสภาได้เลือกตั้งกรรมการแล้ว สภาชุดนั้นหมดกำหนดอายุตำแหน่งเมื่อใด ให้ถือว่ากรรมการชุดนั้นย่อมหมดกำหนดอายุตำแหน่งด้วย"
      },
      {
        "section_number": "35",
        "content": "การตั้งการถอดตำแหน่งเสนาบดี ย่อมเป็นพระราชอำนาจของกษัตริย์ พระราชอำนาจนี้จะทรงใช้แต่โดยตามคำแนะนำของคณะกรรมการราษฎร"
      },
      {
        "section_number": "38",
        "content": "ระเบียบการประชุมของคณะกรรมการราษฎรให้อนุโลมตามที่บัญญัติในหมวดที่ ๓"
      }
    ]
  },
  {
    "constitution_year": 2475,
    "category_id": "judicial",
    "category_name": "อำนาจตุลาการ (ศาลยุติธรรม, ศาลปกครอง, ศาลทหาร)",
    "ai_summary": "การระงับข้อพิพาทและคดีความทั้งปวงให้เป็นไปตามกฎหมายที่ใช้บังคับอยู่ในขณะนั้น",
    "key_change": "ไม่ได้ระบุการเปลี่ยนแปลงโครงสร้างหรืออำนาจตุลาการใหม่ แต่เป็นการยืนยันบทบาทของศาลในการบังคับใช้กฎหมายที่มีอยู่เดิมภายใต้ระบอบใหม่.",
    "section_count": 1,
    "sections": [
      {
        "section_number": "39",
        "content": "การระงับข้อพิพาทให้เป็นไปตามกฎหมายที่ใช้อยู่ในเวลานี้"
      }
    ]
  },
  {
    "constitution_year": 2475,
    "category_id": "final_provisions",
    "category_name": "บทสุดท้าย",
    "ai_summary": "พระราชบัญญัติธรรมนูญนี้ประกาศใช้ ณ วันที่ ๒๗ มิถุนายน พุทธศักราช ๒๔๗๕ โดยให้มีผลบังคับใช้ตั้งแต่บัดนั้นเป็นต้นไป และมีพระปรมาภิไธยของพระบาทสมเด็จพระปกเกล้าเจ้าอยู่หัวกำกับไว้",
    "key_change": "การเริ่มต้นยุคการปกครองภายใต้รัฐธรรมนูญฉบับแรกของสยามอย่างเป็นทางการ ซึ่งเป็นรากฐานของการเปลี่ยนแปลงระบอบการปกครองไปสู่ประชาธิปไตย.",
    "section_count": 1,
    "sections": [
      {
        "section_number": "Final Statement",
        "content": "ประกาศมาณวันที่ ๒๗ มิถุนายน พุทธศักราช ๒๔๗๕ และให้ใช้บังคับได้แต่บัดนี้เป็นต้นไป (พระบรมนามาภิชัย) ประชาธิปก ป.ร."
      }
    ]
  },
  {
    "constitution_year": 2475,
    "category_id": "transitory",
    "category_name": "บทเฉพาะกาล",
    "ai_summary": "มาตรานี้กำหนดระยะเวลาการเปลี่ยนแปลงรูปแบบของสภาผู้แทนราษฎรเป็น ๓ สมัย โดยสมัยแรกให้คณะราษฎรแต่งตั้งสมาชิก ๓๐ คน สมัยที่สองประกอบด้วยสมาชิกที่มาจากการเลือกตั้งและสมาชิกที่แต่งตั้งจากสมัยแรก และสมัยที่สามสมาชิกทั้งหมดจะมาจากการเลือกตั้งโดยตรง เมื่อประชาชนมีการศึกษาพื้นฐานเพียงพอ หรือไม่เกิน ๑๐ ปีนับแต่วันประกาศใช้ธรรมนูญ",
    "key_change": "การกำหนดช่วงเปลี่ยนผ่านที่สำคัญในการจัดตั้งสภาผู้แทนราษฎร โดยเริ่มต้นจากการแต่งตั้งโดยคณะผู้ก่อการ และค่อยๆ ขยายสิทธิการเลือกตั้งของประชาชนโดยมีเงื่อนไขด้านการศึกษา.",
    "section_count": 1,
    "sections": [
      {
        "section_number": "10",
        "content": "สมาชิกในสภาผู้แทนราษฎรจะต้องเป็นไปตามกาลสมัยดั่งนี้ สมัยที่ ๑ นับแต่วันใช้ธรรมนูญนี้เป็นต้นไปจนกว่าจะถึงเวลาที่สมาชิกในสมัยที่ ๒ จะเข้ารับตำแหน่งให้คณะราษฎรซึ่งมีคณะผู้รักษาพระนครฝ่ายทหารเป็นผู้ใช้อำนาจแทนจัดตั้งผู้แทนราษฎรชั่วคราวขึ้นเป็นจำนวน ๓๐ นายเป็นสมาชิกในสภา สมัยที่ ๒ ภายในเวลา 5 เดือนหรือจนกว่าการจัดประเทศเป็นปกติเรียบร้อย สมาชิกในสภาจะต้องมีบุคคล ๒ ประเภททำกิจการร่วมกัน คือ ประเภทที่ ๑ ผู้แทนซึ่งราษฎรจะได้เลือกขึ้นจังหวัดละ ๑ นาย ถ้าจังหวัดใดมีสมาชิกเกินกว่า ๑๐๐,๐๐๐ คน ให้จังหวัดนั้นเลือกผู้แทนเพิ่มขึ้นอีก ๑ นายทุก ๆ ๑๐๐,๐๐๐ นั้นเศษของ ๑๐๐,๐๐๐ ถ้าเกินกว่าครึ่งให้นับเพิ่มขึ้นอีก ๑ ประเภทที่ ๒ ผู้เป็นสมาชิกอยู่แล้วในสมัยที่ ๑ มีจำนวนเท่ากับสมาชิกประเภทที่ ๑ ถ้าจำนวนเกินให้เลือกกันเองว่าผู้ใดจะคงเป็นสมาชิกต่อไป ถ้าจำนวนขาดให้ผู้ที่มีตัวอยู่เลือกบุคคลใด ๆ เข้าแทนจนครบ สมัยที่ ๓ เมื่อจำนวนราษฎรทั่วพระราชอาณาเขตต์ได้สอบไล่วิชชาปถมศึกษาได้เป็นจำนวนเกินกว่าครึ่ง และอย่างช้าต้องไม่เกิน ๑๐ ปี นับแต่วันใช้ธรรมนูญนี้ สมาชิกในสภาผู้แทนราษฎรจะต้องเป็นผู้ที่ราษฎรได้เลือกตั้งขึ้นเองทั้งสิ้น สมาชิกประเภทที่ ๒ เป็นอันไม่มีอีกต่อไป"
      }
    ]
  }
]