[
  {
    "constitution_year": 2475,
    "category_id": "preamble",
    "category_name": "คำปรารภ",
    "ai_summary": "คำปรารภนี้กล่าวถึงการพระราชทานรัฐธรรมนูญแห่งราชอาณาจักรสยามโดยพระบาทสมเด็จพระปกเกล้าเจ้าอยู่หัว เพื่อให้สยามมีการปกครองตามอารยประเทศ หลังจากการปกครองระบอบสมบูรณาญาสิทธิราชย์มาเป็นเวลา 150 ปี. พระองค์ทรงเล็งเห็นถึงความก้าวหน้าทางการศึกษาและสติปัญญาของประชาชนที่สามารถมีส่วนร่วมในการปกครอง. รัฐธรรมนูญฉบับนี้เป็นการสานต่อจากฉบับชั่วคราวปี 2475 เพื่อวางรากฐานการปกครองที่ถาวรสืบไป.",
    "key_change": "การเปลี่ยนผ่านจากระบอบสมบูรณาญาสิทธิราชย์มาสู่ระบอบประชาธิปไตยภายใต้รัฐธรรมนูญ โดยมีพระมหากษัตริย์ทรงเป็นผู้พระราชทานและอยู่ภายใต้รัฐธรรมนูญ.",
    "section_count": 1,
    "sections": [
      {
        "section_number": "Preamble",
        "content": "รัฐธรรมนูญแห่งราชอาณาจักรสยาม สมเด็จพระปรมินทรมหาประชาธิปก มหันตเดชนดิลกรามาธิบดี พระปกเกล้าเจ้าแผ่นดินสยาม ศุภมัสดุ พระพุทธศาสนกาลเป็นอดีตภาค ๒๕๓๕ พรรษา ปัจจุบันสมัย จันทรคตินิยม ปละวังคสุมพัตสร มฤคศิรมาส ศุกลปักษ์ เตรสดิถี สุริยคติกาล ธันวาคมมาส ทศม สุรทิน สนิวาร โดยกาลบริจเฉท พระบาทสมเด็จพระปรมินทรมหาประชาธิปก มหันตเดชนดิลกรามาธิบดี เทพยปรียมหาราชรวิวงศ อสัมภินพงศพระกษัตร บุรุษรัตนราชนิกโรดม จาตุรันตษรมมหาจักรพรรดิราช สังกาศ อุภโตสุชาตสำศุทธเคราหณี จักรีบรมนาถ จุฬาลงกรณราชวรางกูร มหามกุฎวงศวีรสูรชิษฐ ราชธรรมทศพิธ อุต์กฤษฎนิบุณ อดุลยกฤษฎาภินีร์หาร บูรพาธิการสุสาธิต ทิพยเทพาวตาร ธันยลักษณวิจิตรเสาภาคยสรรพางค์ มหาชโนตมางคมานท สนธิมตสมันตสมาคม บรมราชสมภาร ไพศาลเกียรติคุณ อดุลยศักดิ์เดช สรรพเทเวศปริยานุรักษ มงคลลัคนเนมาหวัย สุโขทัยธรรมราชา อภิเนาวศิลปศึกษา เดชนาวุธ วิชัยยุทธศาสตรโกศล วิมลนรรยพินิต สุจริตสมาจาร ภัทรภิชญานประดิภานสุนทร ประวรศาสโนปสดมภก มูลมุขมาตยวรนายกมหาเสนานี สราชนาวีพยุหโยธโพยมจร บรมเชษฐโสทรสมมต เอกราชยยศสธิคมบรมราชสมบัติ นพปฎลเศวตฉัตราดิฉัตร ศรีรัตโนปลักษณ มหาบรมราชาภิเษกาภิษิกต์ สรรพทศทิควิชิตเดโชไชย สกลมไหศวรยมหาสวามินทร มเหศวรมหินทรมหารามาธิราชวโรดม บรมนาถชาติอาชันยาศรัย พุทธาทิไตรรัตนศรณารักษ วิศิษฏศักตอัครนเรศวราธิบดี เมตตากรุณาศีตลหฤทัย อโนปไมยบุมยการ สกลไพศาลมหารัษฎราธิบดินทร ปรมินทรธรรมิกมหาราชาธิราช บรมนาถบพิตร พระปกเกล้าเจ้าอยู่หัว เสด็จออก ณ พระที่นั่งอนันตสมาคม ท่ามกลางอุดมสันนิบาต พระบรมราชวงศานุวงศ์ และทูตานุทูตผู้แทนมานาประเทศ สมาชิกสภาผู้แทนราษฎร เสนามาตยราชบริพาร เฝ้าเบื้องบาทบงกชพรั่งพร้อมกันโดยอนุกรม ทรงพระกรุณาโปรดเกล้าโปรดกระหม่อม ให้ประกาศความพระราชปรารภว่า ข้าราชการทหารพลเรือน และอาณาประชาราษฎรของพระองค์ ได้นำความขึ้นกราบบังคมทูลพระกรุณา ขอพระราชทานรัฐธรรมนูญเพื่อให้สยามราชอาณาจักรได้มีการปกครองตามวิสัยอารยประเทศในสมัยปัจจุบัน ทรงพระราชดำริเห็นว่า สมเด็จพระเจ้าแผ่นดินในพระบรมราชจักรีวงศ์ ได้เสด็จเถลิงถวัลยราชย์ผ่านสยามพิภพ ด้วยวิธีทรงดำเนิรพระราโชบายปกครองราชอาณาจักร สมบูรณาญาสิทธิราชภายในทศพิธราชธรรมจรรยา ทรงทำนุบำรุงประเทศให้รุ่งเรื่องไพบูลย์สืบมาครบ ๑๕๐ ปีบริบูรณ์ ประชาชนชาวสยามได้รับพระบรมราชบริหารในวิถีความเจริญนานาประการโดยลำดับ จนบัดนี้มีการศึกษาสูงขึ้นแล้ว มีข้าราชการประกอบด้วยวุฒิปรีชาในรัฐาภิปาลโนบาย สามารถนำประเทศชาติของตน ในอันที่จะก้าวหน้าไปสู่ สากลอารยธรรมแห่งโลกโดยสวัสดี สมควรแล้วที่จะพระราชทานพระบรมราชวโรกาส ให้ข้าราชการและประชาชนของพระองค์ ได้มีส่วนมีเสียงตามความเห็นดีเห็นชอบ ในการจรรโลงประเทศสยามให้วัฒนาการในภายภาคหน้า จึงทรงพระมหากรุณาโปรดเกล้าโปรดกระหม่อม พระราชทานรัฐธรรมนูญการปกครองแผ่นดินสยามตามความประสงค์ เมื่อวันที่ ๒๗ มิถุนายน พุทธศักราช ๒๔๗๕ เป็นการชั่วคราว พอให้สภาผู้แทนราษฎร และคณะกรรมการราษฎร ได้จัดรูปงานดำเนิรประศาสโนบายให้ เหมาะสมแก่ที่ได้เปลี่ยนการปกครองใหม่ ครั้นแล้ว โปรดเกล้าโปรดกระหม่อมให้สภาผู้แทนราษฎรปรึกษากันร่างพระราชกำหนดบทรัฐธรรมนูญ อันจะพึงตรึงเป็นหลักถาวรแห่งประศาสนวิธีต่อไป ซึ่งสภาผู้แทนราษฎรได้แต่งตั้งอนุกรรมการขึ้นคณะหนึ่งประกอบการร่างรัฐธรรมนูญนั้น บัดนี้ อนุกรรมการได้เรียบเรียงรัฐธรรมนูญฉะบับถาวรสนองพระเดชพระคุณสำเร็จลงด้วยดี นำเสนอสภาผู้แทนราษฎร และสภาผู้แทนราษฎรได้พิจารณาปรึกษาลงมติแล้ว จึงทูลเกล้าทูลกระหม่อมถวายคำปรึกษาแนะนำด้วยความยินยอมพร้อมที่จะตราเป็นรัฐธรรมนูญการปกครองแผ่นดินได้ เมื่อและทรงพระราชวิจารณ์ถี่ถ้วนทั่วกระบวนความแล้ว ทรงพระราชดำริเห็นสมควรพระราชทานพระบรมราชานุมัติ จึงมีพระบรมราชโองการดำรัสเหนือเกล้าเหนือกระหม่อมสั่งให้ตรารัฐธรรมนูญแห่งราชอาณาจักรสยาม ประสิทธิ์ประสาทประกาศพระราชทานแก่ประชากรของพระองค์ ให้ดำรงอิสสราธิปไตยโดยบริบูรณ์ ตั้งแต่วันนี้เป็นต้นไป ขอให้รัฐธรรมนูญแห่งราชอาณาจักรของเรานี้ - จงเป็นหลักที่สถาพรสถิตประดิษฐานสมรรถภาพอันประเสริฐ เป็นบ่อเกิดความผาสุกสันติคุณวิบุลราศีแก่อาณาประชาชนตลอดจำเนียรกาลประวัติ นำประเทศสยามบรรลุสรรพพิพัฒนชัยมงคล อเนกศุภผลสกลเกียรติยศมโหฬาร ขอให้พระบรมราชวงศานุวงศ์ และข้าราชการทั้งทหารพลเรือนทวยอาณาประชาราษฎร จงมีความสมัครสโมสรเป็นเอกฉันท์ในอันจะรักษาปฏิบัติรัฐธรรมนูญแห่งราชอาณาจักรสยามนี้ ให้ยืนยงอยู่คู่กับสยามรัฐราชสีมา ตราบเท่ากัลปาวสานสมดั่งพระบรมราชประณิธาน ทุกประการเทอญ"
      }
    ]
  },
  {
    "constitution_year": 2475,
    "category_id": "general",
    "category_name": "บททั่วไป (เอกราช, อาณาเขต, ศาสนา)",
    "ai_summary": "ประเทศสยามเป็นราชอาณาจักรอันหนึ่งอันเดียวที่แบ่งแยกมิได้ ประชาชนทุกชนชั้นและศาสนาย่อมได้รับความคุ้มครองเสมอกันภายใต้รัฐธรรมนูญนี้. อำนาจอธิปไตยเป็นของปวงชนชาวสยาม โดยพระมหากษัตริย์ทรงใช้อำนาจนั้นตามบทบัญญัติแห่งรัฐธรรมนูญ.",
    "key_change": "การยืนยันหลักการอำนาจอธิปไตยเป็นของปวงชน และจำกัดการใช้อำนาจของพระมหากษัตริย์ให้อยู่ภายใต้รัฐธรรมนูญ.",
    "section_count": 2,
    "sections": [
      {
        "section_number": "1",
        "content": "สยามประเทศเป็นราชอาณาจักรอันหนึ่งอันเดียว จะแบ่งแยกมิได้ ประชาชนชาวสยามไม่ว่าเหล่ากำเนิดหรือศาสนาใด ย่อมอยู่ในความคุ้มครองแห่งรัฐธรรมนูญนี้เสมอกัน"
      },
      {
        "section_number": "2",
        "content": "อำนาจอธิปไตยย่อมมาจากปวงชนชาวสยาม พระมหากษัตริย์ผู้เป็นประมุข ทรงใช้อำนาจนั้นแต่โดยบทบัญญัติแห่งรัฐธรรมนูญนี้"
      }
    ]
  },
  {
    "constitution_year": 2475,
    "category_id": "monarchy",
    "category_name": "พระมหากษัตริย์/องคมนตรี",
    "ai_summary": "พระมหากษัตริย์ทรงเป็นที่เคารพสักการะ ผู้ใดจะละเมิดมิได้ ทรงเป็นพุทธมามกะ อัครศาสนูปถัมภก และจอมทัพสยาม. พระองค์ทรงใช้อำนาจอธิปไตยทั้งสามผ่านกลไกรัฐสภา คณะรัฐมนตรี และศาล ตามที่รัฐธรรมนูญกำหนด. มาตรานี้ยังครอบคลุมถึงการสืบราชสมบัติ ผู้สำเร็จราชการแทนพระองค์ และการดำรงฐานะเหนือการเมืองของพระบรมวงศานุวงศ์.",
    "key_change": "บทบาทของพระมหากษัตริย์เปลี่ยนเป็นประมุขภายใต้รัฐธรรมนูญ โดยทรงใช้อำนาจผ่านองค์กรต่างๆ ไม่ได้ทรงใช้อำนาจโดยตรง.",
    "section_count": 10,
    "sections": [
      {
        "section_number": "3",
        "content": "องค์พระมหากษัตริย์ดำรงอยู่ในฐานะอันเป็นที่เคารพสักการ ผู้ใดจะละเมิดมิได้"
      },
      {
        "section_number": "4",
        "content": "พระมหากษัตริย์ต้องทรงเป็นพุทธมามกะ และทรงเป็นอัครศาสนูปถัมภก"
      },
      {
        "section_number": "5",
        "content": "พระมหากษัตริย์ทรงดำรงตำแหน่งจอมทัพสยาม"
      },
      {
        "section_number": "6",
        "content": "พระมหากษัตริย์ทรงใช้อำนาจนิติบัญญัติโดยคำแนะนำและยินยอมของสภาผู้แทนราษฎร"
      },
      {
        "section_number": "7",
        "content": "พระมหากษัตริย์ทรงใช้อำนาจบริหารทางคณะรัฐมนตรี"
      },
      {
        "section_number": "8",
        "content": "พระมหากษัตริย์ทรงใช้อำนาจตุลาการทางศาลที่ได้ตั้งขึ้นตามกฎหมาย"
      },
      {
        "section_number": "9",
        "content": "การสืบราชสมบัติท่านว่าให้เป็นไปโดยนัยแห่งกฎมนเทียรบาลว่าด้วยการสืบราชสันตติวงศ์ พ.ศ.๒๔๖๗ และประกอบด้วยความเห็นชอบของสภาผู้แทนราษฎร"
      },
      {
        "section_number": "10",
        "content": "ในเมื่อพระมหากษัตริย์จะไม่ประทับอยู่ในราชอาณาจักร หรือด้วยเหตุใดเหตุหนึ่งจะทรงบริหารพระราชภาระไม่ได้ จะได้ทรงตั้งบุคคลหนึ่งหรือหลายคนเป็นคณะขึ้นให้เป็นผู้สำเร็จราชการแทนพระองค์ ด้วยความเห็นชอบของสภาผู้แทนราษฎร ถ้าหากพระมหากษัตริย์มิได้ทรงตั้งหรือไม่สามารถจะทรงตั้งได้ไซร้ ท่านให้สภาผู้แทนราษฎรปรึกษากันตั้งขึ้น และในระหว่างที่สภาผู้แทนราษฎรยังมิได้ตั้งผู้ใด ท่านให้คณะรัฐมนตรีกระทำหน้าที่นั้นไปชั่วคราว"
      },
      {
        "section_number": "11",
        "content": "พระบรมวงศานุวงศ์ตั้งแต่ชั้นหม่อมเจ้าขึ้นไปโดยกำเนิดหรือโดยแต่งตั้งก็ตาม ย่อมดำรงอยู่ในฐานะเหนือการเมือง"
      },
      {
        "section_number": "55",
        "content": "พระมหากษัตริย์ทรงไว้ซึ่งพระราชอำนาจที่จะพระราชทานอภัยโทษ"
      }
    ]
  },
  {
    "constitution_year": 2475,
    "category_id": "rights_duties",
    "category_name": "สิทธิเสรีภาพและหน้าที่ของคนไทย",
    "ai_summary": "บุคคลย่อมเสมอภาคกันในกฎหมาย โดยไม่มีเอกสิทธิ์จากฐานันดรศักดิ์. ประชาชนมีเสรีภาพในการนับถือศาสนา ปฏิบัติพิธีกรรม และมีเสรีภาพในร่างกาย เคหสถาน ทรัพย์สิน การพูด การเขียน การศึกษา การประชุม และการประกอบอาชีพ ภายใต้กรอบของกฎหมาย. นอกจากนี้ ประชาชนยังมีหน้าที่เคารพกฎหมาย ป้องกันประเทศ และเสียภาษี.",
    "key_change": "การรับรองสิทธิและเสรีภาพขั้นพื้นฐานของประชาชน และกำหนดหน้าที่ของพลเมืองอย่างชัดเจน ภายใต้กรอบของรัฐธรรมนูญ.",
    "section_count": 4,
    "sections": [
      {
        "section_number": "12",
        "content": "ภายในบังคับแห่งบทบัญญัติในรัฐธรรมนูญนี้ บุคคลย่อมเสมอกันในกฎหมาย ฐานันดรศักดิ์โดยกำเนิดก็ดี โดยแต่งตั้งก็ดี หรือโดยประการอื่นใดก็ดี ไม่กระทำให้เกิดเอกสิทธิ์อย่างใดเลย"
      },
      {
        "section_number": "13",
        "content": "บุคคลย่อมมีเสรีภาพบริบูรณ์ในการถือศาสนาหรือลัทธิใด ๆ และย่อมมีเสรีภาพในการปฏิบัติพิธีกรรมตามความเชื่อถือของตน เมื่อไม่เป็นปฏิปักข์ต่อหน้าที่ของพลเมืองและไม่เป็นการขัดต่อความสงบเรียบร้อยหรือศีลธรรมของประชาชน"
      },
      {
        "section_number": "14",
        "content": "ภายในบังคับแห่งบทกฎหมายบุคคลย่อมมีเสรีภาพบริบูรณ์ในร่างกาย เคหสถาน ทรัพย์สิน การพูด การเขียน การโฆษณา การศึกษาอบรม การประชุมโดยเปิดเผย การตั้งสมาคม การอาชีพ"
      },
      {
        "section_number": "15",
        "content": "บุคคลมีหน้าที่เคารพต่อกฎหมายและมีหน้าที่ป้องกันประเทศ ช่วยเหลือราชการโดยทางเสียภาษี และอื่น ๆ ภายในเงื่อนไขและโดยอาการที่กฎหมายบัญญัติ"
      }
    ]
  },
  {
    "constitution_year": 2475,
    "category_id": "legislative",
    "category_name": "อำนาจนิติบัญญัติ (ส.ส., ส.ว., การเลือกตั้ง)",
    "ai_summary": "สภาผู้แทนราษฎรประกอบด้วยสมาชิกที่ราษฎรเลือกตั้ง มีวาระสี่ปี ทำหน้าที่เป็นผู้แทนปวงชนชาวสยาม มีเอกสิทธิ์คุ้มครองการอภิปรายและลงคะแนนเสียง. สภามีอำนาจในการออกกฎหมาย ควบคุมการบริหารราชการแผ่นดินผ่านการตั้งกระทู้ถามและลงมติไม่ไว้วางใจรัฐมนตรี. พระมหากษัตริย์ทรงมีพระราชอำนาจในการเรียก เปิด ปิด หรือยุบสภา.",
    "key_change": "การจัดตั้งสภาผู้แทนราษฎรจากการเลือกตั้งของประชาชนเป็นองค์กรนิติบัญญัติหลัก และมีอำนาจในการตรวจสอบและควบคุมฝ่ายบริหารอย่างเป็นระบบ.",
    "section_count": 30,
    "sections": [
      {
        "section_number": "16",
        "content": "สภาผู้แทนราษฎรประกอบด้วยสมาชิกซึ่งราษฎรเป็นผู้เลือกตั้งขึ้น"
      },
      {
        "section_number": "17",
        "content": "คุณสมบัติแห่งผู้เลือกตั้งและผู้สมัครรับเลือกตั้งอีกทั้งวิธีเลือกตั้งและจำนวนสมาชิก ให้เป็นไปตามกฎหมายว่าด้วยการเลือกตั้งสมาชิกสภาผู้แทนราษฎร"
      },
      {
        "section_number": "18",
        "content": "สมาชิกสภาผู้แทนราษฎร ให้อยู่ในตำแหน่งได้คราวละสี่ปี ถ้าตำแหน่งสมาชิกว่างลงเพราะเหตุอื่นนอก จากถึงคราวออกตามวาระ ให้เลือกตั้งสมาชิกขึ้นแทนให้เต็มตำแหน่งที่ว่างอยู่ แต่สมาชิกที่เข้ามาแทนนั้นให้อยู่ในตำแหน่งได้เพียงเท่ากำหนดเวลาของผู้ซึ่งตนแทน"
      },
      {
        "section_number": "19",
        "content": "ก่อนเข้ารับหน้าที่ สมาชิกสภาผู้แทนราษฎรต้องปฏิญาณในที่ประชุมแห่งสภา ว่าจะรักษาไว้และปฏิบัติตามซึ่งรัฐธรรมนูญนี้"
      },
      {
        "section_number": "20",
        "content": "สมาชิกสภาผู้แทนราษฎร ย่อมเป็นผู้แทนของปวงชนชาวสยาม มิใช่แทนแต่ฉะเพาะผู้ที่เลือกตั้งตนขึ้นมา ต้องปฏิบัติหน้าที่ตามความเห็นของตนโดยบริสุทธิ์ใจ “ไม่อยู่ในความผูกมัดแห่งอาณัติมอบหมายใด ๆ"
      },
      {
        "section_number": "21",
        "content": "สมาชิกภาพแห่งสภาผู้แทนราษฎรสิ้นสุดลง เมื่อ ๑) ถึงคราวออกตามวาระ หรือยุบสภา (๒) ตาย (๓) ลาออก (๔) ขาดคุณสมบัติของผู้สมัครรับเลือกตั้งตามกฎหมายว่าด้วยการเลือกตั้งสมาชิกสภาผู้แทนราษฎร (๕) สภาผู้แทนราษฎรวินิจฉัยให้ออกจากตำแหน่งโดยเห็นว่ามีความประพฤติในทางจะนำมาซึ่งความเสื่อมเสียแก่สภา มติในข้อนี้ต้องมีเสียงไม่ต่ำกว่าสองในสามของจำนวนสมาชิกที่มาประชุม"
      },
      {
        "section_number": "22",
        "content": "พระมหากษัตริย์ทรงตั้งสมาชิกในสภาผู้แทนราษฎรตามมติของสภา ให้เป็นประธานแห่งสภาหนึ่งนาย เป็นรองประธานนายหนึ่งหรือหลายนายก็ได้"
      },
      {
        "section_number": "23",
        "content": "ประธานแห่งสภามีหน้าที่ดำเนิรกิจการของสภาให้เป็นไปตามระเบียบ รองประธานมีหน้าที่กระทำกิจการแทนประธานในเมื่อประธานไม่อยู่หรือไม่สามารถปฏิบัติหน้าที่ได้"
      },
      {
        "section_number": "24",
        "content": "ในเมื่อประธานและรองประธานไม่อยู่ในที่ประชุม ให้สมาชิกเลือกตั้งกันเองขึ้นเป็นประธานการประชุมในคราวประชุมนั้น"
      },
      {
        "section_number": "25",
        "content": "การประชุมทุกคราว ต้องมีสมาชิกมาประชุมไม่ต่ำกว่าหนึ่งในสามของจำนวนสมาชิกทั้งหมด จึงเป็นองค์ประชุมได้"
      },
      {
        "section_number": "26",
        "content": "การลงมติวินิจฉัยข้อปรึกษานั้น ให้ถือเอาเสียงข้างมากเป็นประมาณ เว้นไว้แต่เรื่องซึ่งมีบทบัญญัติไว้เป็นพิเศษในรัฐธรรมนูญนี้ สมาชิกคนหนึ่งย่อมมีเสียงหนึ่งในการลงคะแนน ถ้ามีจำนวนเสียงลงคะแนนเท่ากัน ให้ประธานในที่ประชุมออกเสียงเพิ่มขึ้นได้อีกเสียงหนึ่งเป็นเสียงชี้ขาด"
      },
      {
        "section_number": "27",
        "content": "ในที่ประชุมแห่งสภา สมาชิกผู้ใดจะกล่าวถ้อยคำใด ๆ ในทางแสดงข้อความหรือแสดงความเห็นหรือออกเสียงลงคะแนน ท่านว่าเป็นเอกสิทธิ์อันเด็ดขาด ผู้ใดจะนำไปเป็นเหตุฟ้องร้องว่ากล่าวสมาชิกผู้นั้นในทางใด ๆ มิได้ เอกสิทธิ์นี้คุ้มครองไปถึงผู้พิมพ์และโฆษณารายงานการประชุมโดยคำสั่งของสภา และคุ้มครองไปถึงบุคคลที่สภาเชิญมาแสดงข้อความหรือออกความเห็นในที่ประชุมด้วย"
      },
      {
        "section_number": "28",
        "content": "ในปีหนึ่งท่านให้มีสมัยประชุมสามัญสมัยหนึ่งหรือหลายสมัย แล้วแต่สภาจะกำหนด การประชุมครั้งแรกต้องกำหนดให้สมาชิกได้มาประชุมภายในเวลาเก้าสิบวันนับแต่การเลือกตั้งเสร็จแล้ว วันเริ่มสมัยประชุมสามัญประจำปี ท่านให้สภากำหนด"
      },
      {
        "section_number": "29",
        "content": "สมัยประชุมสามัญสมัยหนึ่ง ๆ ท่านว่ามีกำหนดเวลาเก้าสิบวัน แต่พระมหากษัตริย์จะโปรดเกล้า ฯ ให้ขยายเวลาออกไปก็ได้ อนึ่งในระหว่างเวลาเก้าสิบวันนั้น จะโปรดเกล้า ฯ ให้ปิดประชุมก็ได้"
      },
      {
        "section_number": "30",
        "content": "พระมหากษัตริย์ทรงเรียกประชุมสภาผู้แทนราษฎรตามสมัยประชุม และทรงเปิดปิดประชุม พิธีเปิดประชุม จะทรงพระกรุณาเสด็จพระราชดำเนินมาทรงทำหรือจะโปรดเกล้า ฯ ให้รัชชทายาทที่บรรลุนิติภาวะแล้ว หรือนายกรัฐมนตรีกระทำพิธีแทนพระองค์ก็ได้"
      },
      {
        "section_number": "31",
        "content": "เมื่อเป็นการจำเป็นเพื่อประโยชน์แห่งรัฐ พระมหากษัตริย์จะทรงเรียกประชุมวิสามัญแห่งสภาผู้แทนราษฎรก็ได้"
      },
      {
        "section_number": "32",
        "content": "เมื่อสมาชิกสภาผู้แทนราษฎรมีจำนวนไม่ต่ำกว่าหนึ่งในสามของจำนวนทั้งหมด เห็นเป็นการจำเป็นเพื่อประโยชน์แห่งรัฐแล้ว ย่อมมีสิทธิรวมกันทำคำร้องขอต่อประธานแห่งสภา ให้นำความกราบบังคมทูลขอให้ทรงเรียกประชุมวิสามัญแห่งสภาผู้แทนราษฎรได้ ในกรณีเช่นนี้ ท่านให้ประธานแห่งสภานำความกราบบังคมทูลและรับสนองพระบรมราชโองการ"
      },
      {
        "section_number": "33",
        "content": "ในระหว่างสมัยประชุม ผู้ใดจะฟ้องสมาชิกแห่งสภาในทางอาชญา ท่านว่าศาลจะต้องได้รับอนุญาตจากสภาก่อนจึงพิจารณาได้ และการพิจารณาคดีนั้นต้องมิให้เป็นการขัดขวางต่อการที่สมาชิกผู้นั้นจะมาเข้าประชุม อนึ่งการพิจารณาคดีที่ศาลได้กระทำไปก่อน มีคำอ้างว่าผู้ต้องหาเป็นสมาชิกสภาผู้แทนราษฎรนั้น ท่านว่าเป็นอันใช้ได้"
      },
      {
        "section_number": "34",
        "content": "ในระหว่างสมัยประชุม ห้ามมิให้จับหรือหมายเรียกตัวสมาชิกไปกักขัง เว้นไว้แต่จับในขณะกระทำผิด แต่ต้องรีบรายงานไปยังประธานแห่งสภา และประธานแห่งสภาอาจสั่งปล่อยผู้ถูกจับให้พ้นจากการกักขังได้"
      },
      {
        "section_number": "35",
        "content": "พระมหากษัตริย์ทรงไว้ซึ่งพระราชอำนาจที่จะยุบสภาผู้แทนราษฎร เพื่อให้ราษฎรเลือกตั้งสมาชิกมาใหม่ ในพระราชกฤษฎีกาให้ยุบสภาเช่นนี้ ต้องมีกำหนดให้เลือกตั้งสมาชิกใหม่ภายในเก้าสิบวัน"
      },
      {
        "section_number": "36",
        "content": "บรรดาพระราชบัญญัติทั้งหลาย จะตราขึ้นเป็นกฎหมายได้แต่โดยคำแนะนำและยินยอมของสภาผู้แทนราษฎร"
      },
      {
        "section_number": "37",
        "content": "งบประมาณแผ่นดินประจำปี ท่านว่าต้องตราขึ้นเป็นพระราชบัญญัติ ถ้าและพระราชบัญญัติออกไม่ทันปีใหม่ ท่านให้ใช้พระราชบัญญัติงบประมาณปีก่อนนั้นไปพลาง"
      },
      {
        "section_number": "38",
        "content": "เมื่อสภาผู้แทนราษฎรได้ร่างพระราชบัญญัติขึ้นสำเร็จแล้ว ให้นายกรัฐมนตรีนำขึ้นทูลเกล้า ฯ ถวาย เพื่อพระมหากษัตริย์ทรงลงพระปรมาภิไธย และเมื่อได้ประกาศในราชกิจจานุเบกษาแล้ว ท่านให้ใช้บังคับเป็นกฎหมายได้"
      },
      {
        "section_number": "39",
        "content": "ถ้าพระมหากษัตริย์ไม่ทรงเห็นชอบด้วยร่างพระราชบัญญัตินั้น จะได้พระราชทานคืนมายังสภาภายในหนึ่งเดือน นับแต่วันที่นายกรัฐมนตรีนำทูลเกล้า ฯ ถวาย ก็ดี หรือมิได้พระราชทานคืนมายังสภาภายในหนึ่งเดือนนั้น ก็ดี สภาจะต้องปรึกษากันใหม่และออกเสียงลงคะแนนลับโดยวิธีเรียกชื่อ ถ้าและสภาลงมติตามเดิมไซร้ ท่านให้นำร่างพระราชบัญญัตินั้นขึ้นทูลเกล้า ฯ ถวายอีกครั้งหนึ่ง เมื่อพระมหากษัตริย์มิได้ทรงลงพระปรมาภิไธย พระราชทานลงมาภายในสิบห้าวันแล้ว ท่านให้ประกาศพระราชบัญญัตินั้นใช้บังคับเป็นกฎหมายได้"
      },
      {
        "section_number": "40",
        "content": "สภาผู้แทนราษฎรมีอำนาจควบคุมราชการแผ่นดิน ในที่ประชุม สมาชิกทุกคนมีสิทธิตั้งกระทู้ถามรัฐมนตรีในข้อความใด ๆ อันเกี่ยวกับการงานในหน้าที่ได้ แต่รัฐมนตรีย่อมทรงไว้ซึ่งสิทธิที่จะไม่ตอบ เมื่อเห็นว่าข้อความนั้น ๆ ยังไม่ควรเปิดเผย เพราะเกี่ยวกับความปลอดภัยหรือประโยชน์สำคัญของแผ่นดิน"
      },
      {
        "section_number": "41",
        "content": "สภาย่อมทรงไว้ซึ่งสิทธิที่จะลงมติความไว้ใจในรัฐมนตรีรายตัวหรือทั้งคณะ ญัตติความไว้ใจนั้น ท่านมิให้ลงมติในวันเดียวกันกับวันที่ปรึกษา"
      },
      {
        "section_number": "42",
        "content": "การประชุมของสภาผู้แทนราษฎรย่อมเป็นการเปิดเผย ตามลักษณะที่จะได้กำหนดไว้ในข้อบังคับของสภา แต่การประชุมลับก็ย่อมมีได้ เมื่อคณะรัฐมนตรีร้องขอหรือสมาชิกสภาผู้แทนราษฎรรวมกันไม่ต่ำกว่าสิบห้าคนร้องขอ"
      },
      {
        "section_number": "43",
        "content": "สภาผู้แทนราษฎรมีอำนาจ เลือกสมาชิกตั้งเป็นคณะกรรมาธิการสามัญ และมีอำนาจเลือกบุคคลที่เป็นสมาชิกหรือมิได้เป็นสมาชิกก็ตาม เป็นคณะกรรมาธิการวิสามัญ เพื่อกระทำกิจการหรือพิจารณาสอบสวนข้อความใด ๆ อันอยู่ในวงงานของสภาแล้วรายงานต่อสภา คณะกรรมาธิการที่กล่าวนี้ย่อมมีอำนาจเรียกบุคคลใด ๆ มาชี้แจงแสดงความเห็นในกิจการที่กระทำหรือพิจารณาอยู่นั้นได้ เอกสิทธิ์ที่บัญญัติไว้ในมาตรา ๒๗ นั้น ท่านว่าคุ้มครองถึงบุคคลผู้กระทำหน้าที่ตามมาตรานี้ด้วย"
      },
      {
        "section_number": "44",
        "content": "การประชุมคณะกรรมาธิการตามมาตรา ๔๓ นั้น ท่านว่าต้องมีกรรมาธิการมาประชุมไม่ต่ำกว่ากึ่งจำนวนจึงเป็นองค์ประชุมได้"
      },
      {
        "section_number": "45",
        "content": "สภาผู้แทนราษฎร มีอำนาจ ตั้งข้อบังคับการประชุมและการปรึกษาของสภา เพื่อดำเนินกิจการตามบทบัญญัติแห่งรัฐธรรมนูญนี้"
      }
    ]
  },
  {
    "constitution_year": 2475,
    "category_id": "executive",
    "category_name": "อำนาจบริหาร (ครม., นายกฯ)",
    "ai_summary": "คณะรัฐมนตรี ซึ่งประกอบด้วยนายกรัฐมนตรีและรัฐมนตรี มีหน้าที่บริหารราชการแผ่นดิน โดยมีนายกรัฐมนตรีและรัฐมนตรีส่วนหนึ่งต้องมาจากสมาชิกสภาผู้แทนราษฎร. คณะรัฐมนตรีต้องปฏิบัติหน้าที่ด้วยความไว้ใจของสภาผู้แทนราษฎร และต้องรับผิดชอบร่วมกันในนโยบายทั่วไปของรัฐบาล. รัฐธรรมนูญยังกำหนดเรื่องพระราชอำนาจในการออกพระราชกำหนด กฎอัยยการศึก ประกาศสงคราม และทำสนธิสัญญา.",
    "key_change": "การเปลี่ยนจากอำนาจบริหารส่วนพระองค์ของกษัตริย์มาเป็นการบริหารผ่านคณะรัฐมนตรีที่ต้องรับผิดชอบต่อสภาผู้แทนราษฎร แสดงถึงการแบ่งแยกอำนาจและความรับผิดชอบ.",
    "section_count": 11,
    "sections": [
      {
        "section_number": "46",
        "content": "พระมหากษัตริย์ทรงตั้งคณะรัฐมนตรีขึ้นคณะหนึ่ง ประกอบด้วยนายกนายหนึ่ง และรัฐมนตรีอีกอย่างน้อยสิบสี่นาย อย่างมากยี่สิบสี่นาย ในการตั้งนายกรัฐมนตรี ประธานแห่งสภาเป็นผู้ลงนามรับสนองพระบรมราชโองการ ให้คณะรัฐมนตรี มีหน้าที่บริหารราชการแผ่นดิน"
      },
      {
        "section_number": "47",
        "content": "นายกรัฐมนตรี และรัฐมนตรีอีกสิบสี่นาย ต้องเลือกจากสมาชิกของสภาผู้แทนราษฎร นอกนั้นจะเลือกจากผู้ที่เห็นว่ามีความรู้ความชำนาญเป็นพิเศษ แม้มิได้เป็นสมาชิกของสภาผู้แทนราษฎรก็ได้ แต่ต้องเป็นผู้ที่อาจดำรงตำแหน่งการเมืองได้"
      },
      {
        "section_number": "48",
        "content": "รัฐมนตรีผู้มิได้เป็นสมาชิกสภาผู้แทนราษฎรนั้น ย่อมมีสิทธิไปประชุมและแสดงความเห็นในสภาผู้แทนราษฎรได้ แต่ไม่มีสิทธิออกเสียงลงคะแนน เอกสิทธิ์ที่บัญญัติไว้ในมาตรา ๒๗ นั้น ท่านให้นำมาใช้ด้วยโดยอนุโลม"
      },
      {
        "section_number": "49",
        "content": "การตั้งสมาชิกสภาผู้แทนราษฎรเป็นรัฐมนตรีนั้น ไม่ทำให้ผู้ได้รับตั้งจำต้องลาออกจากสมาชิกภาพ"
      },
      {
        "section_number": "50",
        "content": "ในการบริหารราชการแผ่นดินคณะรัฐมนตรีต้องปฏิบัติหน้าที่ด้วยความไว้ใจของสภาผู้แทนราษฎร รัฐมนตรีผู้ได้รับแต่งตั้งให้บัญชาการกระทรวงทบวงการต้องรับผิดชอบในหน้าที่ของตนต่อสภาผู้แทนราษฎรในทางรัฐธรรมนูญและรัฐมนตรีทุกคนจะได้รับแต่งตั้งให้บัญชาการกระทรวงทบวงการหรือไม่ก็ตาม ต้องรับผิดชอบร่วมกันในนโยบายทั่วไปของรัฐบาล"
      },
      {
        "section_number": "51",
        "content": "รัฐมนตรีทั้งคณะต้องออกจากตำแหน่งเมื่อสภาผู้แทนราษฎรลงมติไม่ไว้ใจในคณะ หรือเมื่อสภาผู้แทนราษฎรชุดที่ให้ความไว้ใจแก่คณะรัฐมนตรีในขณะเข้ารับหน้าที่นั้นสิ้นสุดลง ในกรณีทั้งสองนี้ ท่านว่าคณะรัฐมนตรีที่ออกนั้น ต้องอยู่ในตำแหน่ง เพื่อดำเนินกิจการไป จนกว่าคณะรัฐมนตรีที่ตั้งขึ้นใหม่จะเข้ารับหน้าที่ นอกจากนี้ความเป็นรัฐมนตรีจะสิ้นสุดลงเฉพาะตัวโดย (๑) ตาย (๒) ลาออก (๓) ขาดคุณสมบัติตามมาตรา ๒๑ (๔) สภาผู้แทนราษฎรลงมติไม่ไว้ใจ"
      },
      {
        "section_number": "52",
        "content": "ในเหตุฉุกเฉินซึ่งจะเรียกประชุมสภาผู้แทนราษฎรให้ทันท่วงที่มิได้ พระมหากษัตริย์จะทรงตราพระราชกำหนดให้ใช้บังคับดั่งเช่นพระราชบัญญัติก็ได้ ในคราวประชุมสภาผู้แทนราษฎรต่อไป ท่านให้นำพระราชกำหนดนั้นเสนอต่อสภาเพื่ออนุมัติ ถ้าสภาอนุมัติแล้ว พระราชกำหนดนั้นก็เป็นพระราชบัญญัติต่อไป ถ้าสภาไม่อนุมัติไซร้ พระราชกำหนดนั้นก็เป็นอันตกไป แต่ทั้งนี้ไม่กระทบถึงกิจการที่ได้เป็นไปในระหว่างที่ใช้พระราชกำหนดนั้น คำอนุมัติและไม่อนุมัติของสภาที่กล่าวนี้ ท่านว่าให้ทำเป็นพระราชบัญญัติ"
      },
      {
        "section_number": "53",
        "content": "พระมหากษัตริย์ทรงประกาศใช้กฎอัยยการศึกตามลักษณะและวิธีการในพระราชบัญญัติกฎอัยยการศึก"
      },
      {
        "section_number": "54",
        "content": "พระมหากษัตริย์ทรงไว้ซึ่งพระราชอำนาจในการประกาศสงคราม ทำหนังสือสัญญาสันติภาพสงบศึก และทำหนังสือสัญญาอื่น ๆ กับนานาประเทศ การประกาศสงครามนั้น จะทรงทำต่อเมื่อไม่ขัดแก่บทบัญญัติแห่งกติกาสันนิบาตชาติ หนังสือสัญญาใด ๆ มีบทเปลี่ยนแปลงอาณาเขตต์สยาม หรือจะต้องออกพระราชบัญญัติเพื่อให้การเป็นไปตามสัญญาไซร้ ท่านว่าต้องได้รับความเห็นชอบของสภาผู้แทนราษฎร"
      },
      {
        "section_number": "56",
        "content": "พระมหากษัตริย์ทรงไว้ซึ่งพระราชอำนาจที่จะตราพระราชกฤษฎีกาโดยไม่ขัดต่อกฎหมาย"
      },
      {
        "section_number": "57",
        "content": "ภายในบังคับแห่งมาตรา ๓๒ และ ๔๖ บทกฎหมาย พระราชหัตถเลขา และพระบรมราชโองการใด ๆ อันเกี่ยวกับราชการแผ่นดิน ท่านว่ารัฐมนตรีนายหนึ่งต้องลงนามรับสนองพระบรมราชโองการเป็นผู้รับผิดชอบ"
      }
    ]
  },
  {
    "constitution_year": 2475,
    "category_id": "judicial",
    "category_name": "อำนาจตุลาการ (ศาลยุติธรรม, ศาลปกครอง, ศาลทหาร)",
    "ai_summary": "อำนาจการพิจารณาพิพากษาอรรถคดีเป็นของศาลโดยเฉพาะ ซึ่งต้องดำเนินการตามกฎหมายและในพระนามพระมหากษัตริย์. การจัดตั้งศาลต้องเป็นไปตามพระราชบัญญัติ และผู้พิพากษาย่อมมีอิสระในการวินิจฉัยคดีตามกฎหมาย.",
    "key_change": "การแยกอำนาจตุลาการออกจากฝ่ายบริหารและนิติบัญญัติ และรับรองความเป็นอิสระของผู้พิพากษาในการตัดสินคดี.",
    "section_count": 3,
    "sections": [
      {
        "section_number": "58",
        "content": "การพิจารณาพิพากษาอรรถคดี ท่านว่าเป็นอำนาจของศาลโดยฉะเพาะ ซึ่งจะต้องดำเนินตามกฎหมายและในนามพระมหากษัตริย์"
      },
      {
        "section_number": "59",
        "content": "บรรดาศาลทั้งหลายจักตั้งขึ้นได้แต่โดยพระราชบัญญัติ"
      },
      {
        "section_number": "60",
        "content": "ผู้พิพากษาย่อมมีอิสระในการพิจารณาพิพากษาอรรถคดีให้เป็นไปตามกฎหมาย"
      }
    ]
  },
  {
    "constitution_year": 2475,
    "category_id": "amendment",
    "category_name": "การแก้ไขเพิ่มเติมรัฐธรรมนูญ",
    "ai_summary": "การแก้ไขเพิ่มเติมรัฐธรรมนูญสามารถเสนอได้โดยคณะรัฐมนตรี หรือสมาชิกสภาผู้แทนราษฎรไม่น้อยกว่าหนึ่งในสี่ของจำนวนสมาชิกทั้งหมด. การลงมติแก้ไขต้องผ่านสองขั้นตอน โดยมีระยะเวลารอหนึ่งเดือน และในการลงมติครั้งที่สองต้องใช้คะแนนเสียงไม่ต่ำกว่าสามในสี่ของสมาชิกทั้งหมด ด้วยวิธีการเรียกชื่อ.",
    "key_change": "การกำหนดกลไกที่ซับซ้อนในการแก้ไขรัฐธรรมนูญ เพื่อสร้างความมั่นคงและป้องกันการแก้ไขโดยง่าย.",
    "section_count": 1,
    "sections": [
      {
        "section_number": "63",
        "content": "รัฐธรรมนูญนี้ จะแก้ไขเพิ่มเติมได้แต่โดยเงื่อนไขต่อไปนี้ ๑. ญัตติขอแก้ไขเพิ่มเติม ท่านว่าต้องมาจากคณะรัฐมนตรีทางหนึ่ง หรือมาจากสมาชิกสภาผู้แทนราษฎร ซึ่งรวมกันมีจำนวนไม่ต่ำกว่าหนึ่งในสี่แห่งจำนวนสมาชิกทั้งหมดทางหนึ่ง ๒. เมื่อสมาชิกได้ลงมติครั้งหนึ่งแล้ว ท่านให้รอไว้หนึ่งเดือน เมื่อพ้นกำหนดแล้วให้นำขึ้นเสนอสภาเพื่อลงมติอีกครั้งหนึ่ง ๓. การออกเสียงลงคะแนน ท่านให้ใช้วิธีเรียกชื่อและต้องมีเสียงเห็นชอบด้วยการแก้ไขเพิ่มเติมนั้น ไม่ต่ำกว่าสามในสี่แห่งจำนวนสมาชิกทั้งหมด เมื่อการออกเสียงลงมติได้เป็นไปตามที่กล่าวข้างบนนี้แล้ว ท่านจึงให้ดำเนินการต่อไปตามบทบัญญัติมาตรา ๓๘,๓๙"
      }
    ]
  },
  {
    "constitution_year": 2475,
    "category_id": "final_provisions",
    "category_name": "บทสุดท้าย",
    "ai_summary": "บทบัญญัติใดในกฎหมายที่ขัดหรือแย้งต่อรัฐธรรมนูญนี้ ถือเป็นโมฆะ. สภาผู้แทนราษฎรมีสิทธิเด็ดขาดในการตีความรัฐธรรมนูญ.",
    "key_change": "การยืนยันหลักความสูงสุดของรัฐธรรมนูญ และมอบอำนาจตีความขั้นสุดท้ายให้แก่ฝ่ายนิติบัญญัติ.",
    "section_count": 2,
    "sections": [
      {
        "section_number": "61",
        "content": "บทบัญญัติแห่งกฎหมายใด ๆ มีข้อความแย้งหรือขัดแก้รัฐธรรมนูญนี้ ท่านว่าบทบัญญัตินั้น ๆ เป็นโมฆะ"
      },
      {
        "section_number": "62",
        "content": "ท่านว่าสภาผู้แทนราษฎรเป็นผู้ทรงไว้ซึ่งสิทธิเด็ดขาดในการตีความแห่งรัฐธรรมนูญนี้"
      }
    ]
  },
  {
    "constitution_year": 2475,
    "category_id": "transitory",
    "category_name": "บทเฉพาะกาล",
    "ai_summary": "บทบัญญัติเฉพาะกาลกำหนดให้รัฐธรรมนูญมีผลบังคับใช้ทันที. ในช่วงระยะเวลาไม่เกินสิบปี หรือจนกว่าประชาชนส่วนใหญ่จะสำเร็จการประถมศึกษา สภาผู้แทนราษฎรจะประกอบด้วยสมาชิกสองประเภทในจำนวนเท่ากัน ได้แก่ สมาชิกที่ราษฎรเลือกตั้ง และสมาชิกที่พระมหากษัตริย์ทรงแต่งตั้ง. หากมีการยุบสภาในช่วงนี้ จะมีการเลือกตั้งเฉพาะสมาชิกประเภทที่หนึ่ง.",
    "key_change": "การกำหนดโครงสร้างรัฐสภาแบบลูกผสม (สองประเภท) ในช่วงเปลี่ยนผ่าน เพื่อประคับประคองการเปลี่ยนแปลงทางการเมืองและเตรียมความพร้อมของประชาชน.",
    "section_count": 5,
    "sections": [
      {
        "section_number": "64",
        "content": "ภายในบังคับแห่งบทบัญญัติหมวดนี้ ให้ใช้รัฐธรรมนูญนี้ตั้งแต่วันประกาศเป็นต้นไป"
      },
      {
        "section_number": "65",
        "content": "เมื่อราษฎรผู้มีสิทธิออกเสียงเลือกตั้งสมาชิกสภาผู้แทนราษฎรตามบทบัญญัติแห่งรัฐธรรมนูญนี้ ยังมีการศึกษาไม่จบประถมศึกษาสามัญมากกว่ากึ่งจำนวนทั้งหมดและอย่างช้าต้องไม่เกินกว่าสิบปี นับแต่วันใช้พระราชบัญญัติธรรมนูญการปกครองแผ่นดินสยามชั่วคราว พ.ศ. ๒๔๗๕ สภาผู้แทนราษฎรประกอบด้วยสมาชิก ๒ ประเภทมีจำนวนเท่ากัน (๑) สมาชิกประเภทที่ ๑ ได้แก่ผู้ที่ราษฎรเลือกตั้งขึ้นตามเงื่อนไขในบทบัญญัติมาตรา ๑๖,๑๗ (๒) สมาชิกประเภทที่ ๒ ได้แก่ผู้ซึ่งพระมหากษัตริย์ทรงตั้งขึ้นตาม พระราชบัญญัติว่าด้วย การเลือกตั้งสมาชิกสภาผู้แทนราษฎรในระหว่างเวลาที่ใช้บทบัญญัติเฉพาะกาลในรัฐธรรมนูญแห่งราชอาณาจักรสยาม พุทธศักราช ๒๔๗๕"
      },
      {
        "section_number": "66",
        "content": "ในระหว่างกำหนดเวลาที่กล่าวในมาตรา ๖๕ หากว่ามีการยุบสภาตามความในมาตรา ๓๕ ไซร้ ท่านให้มีการเลือกตั้งสมาชิกใหม่เฉพาะในส่วนสมาชิกประเภทที่ ๑"
      },
      {
        "section_number": "67",
        "content": "ภายในบังคับแห่งมาตรา ๒๑ (๒) (๓) (๔) (๕) ท่านว่าสมาชิกประเภทที่ ๒ คงอยู่ในตำแหน่งได้ตลอดเวลาที่กำหนดไว้ในมาตรา ๖๕ แต่ท่านมิให้มีการประชุมดำเนินกิจการ ของ สภาใน ระหว่างที่สภาต้องยุบตาม ความในมาตรา ๓๕"
      },
      {
        "section_number": "68",
        "content": "ในระหว่างเวลาตั้งแต่ใช้รัฐธรรมนูญนี้ จนกว่าสมาชิกตามมาตรา ๖๕ นั้นจะได้เข้ารับหน้าที่แล้ว ท่านว่าสภาผู้แทนราษฎรคงประกอบด้วยสมาชิกซึ่งมีอยู่แล้วโดยพระราชบัญญัติธรรมนูญการปกครองแผ่นดินสยามชั่วคราว พ.ศ. ๒๔๗๕"
      }
    ]
  }
]